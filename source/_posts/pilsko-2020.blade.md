---
extends: _layouts.post
section: content
title: Pilsko inaczej niż zwykle
date: 2020-07-04
description: Po kilku rozgrzewkowych wędrówkach przyszła pora na konkrety
cover_image: pilsko-2020.jpg
slide: pilsko-2020.jpg
places: [beskidy]
categories: [gory]
home_page: true
image_path: posts/pilsko-2020/
publish: true
---

## Planowanie

Po ostatnich wędrówkach czuliśmy, że jest forma i trzeba ruszyć gdzieś wyżej. Może nie od razu w Himalaje, ale gdzieś ponad lasy. Z bliższych szczytów nadawała się Babia Góra i Pilsko, a że dawno już nie byliśmy na Pilsku, to cel wybraliśmy bardzo szybko. Mając w pamięci naszą poprzednią wizytę, chciałem ominąć schronisko i bezpośrednio dostać się na szczyt, a dopiero potem zejść do niego. Ostatnio bowiem po dojściu do schroniska, Kasia z Zuzią zostały już przy nim, a tylko ja z Kamilem weszliśmy na szczyt. Dlatego tym razem postanowiłem znaleźć inną drogę. Większość moich wejść na Pilsko odbywało się bezpośrednio nartostradą lub żółtym szlakiem z Korbielowa, natomiast nigdy nie wchodziłem od przełęczy Glinne. Stamtąd prowadzi na szczyt niebieski szlak, a po zejściu do schroniska można tu wrócić szlakiem czerwonym. Tworzy to bardzo ładną, około 10km pętlę, którą według mapy można przejść w 4h. Jedyny problem jaki mógł nas spotkać to brak miejsca do zaparkowania na przełęczy, dlatego też wyjazd zaplanowaliśmy na 7 rano.

## Nie tak słodko jak myślisz

Na przełęczy znaleźliśmy się około 8 rano. Obawa o miejsce okazała się niepotrzebna. Cały parking mieliśmy praktycznie dla siebie. Pozakładaliśmy plecaki i dziarsko ruszyliśmy w stronę szlaku. Pierwsze 20 metrów przeszliśmy bez najmniejszego problemu. Dalej było już nieco gorzej, a momentami nawet nieco bardziej. 