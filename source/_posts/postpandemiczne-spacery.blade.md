---
extends: _layouts.post
section: content
title: Postpandemiczne spacery
date: 2020-06-20
description: Ten rok nie sprzyjał dotychczas podróżom, jednak czas już wrócić na szlaki, bo ileż można..
cover_image: postpandemiczne-spacery.jpg
slide: postpandemiczne-spacery.jpg
places: [polska, beskidy]
categories: [wyjazdy, gory]
home_page: true
image_path: posts/postpandemiczne-spacery/
publish: false
---

Wiosna roku Pańskiego 2020 wystrzeliła na całego. Drzewa i łąki obsypały się kwieciem, słupek rtęci dochodził momentami do 25 kreski powyżej zera, wszystko pięknie, ładnie, ale co z tego. Wszyscy pozamykani w domach, z tęsknotą wypatrywaliśmy momentu kiedy będzie można opuścić więzienne mury i odetchnąć świeżym powietrzem. Gdy tylko nadarzyła się okazja wybraliśmy się z Kasią na spacerek na Rysiankę. Długo się nie nacieszyliśmy wolnością, ponieważ po 50m od parkingu zatrzymał nas miły pan leśniczy i zakazał wstępu do lasu 😞 Niestety nie wiedziliśmy, że dzień wcześniej rząd podjął tę absurdalną decyzję, przez co nasz spacer zamienił się w objazdówkę Pętlą Beskidzką i sam już nie wiem czy do końca legalny piknik nad Wisłą.

Kilkanaście dni później podjęliśmy kolejną probę wejścia na Rysiankę. Tym razem już z Zuzią i Kinią. Niestety gdy dojechaliśmy na miejsce okazało się, że wszyscy już tu są. Dosłownie każdy możliwy kawałek miejsca do zaparkowania w odległości kilku kilometrów od wejścia na szlak był zajęty. Nie uśmiechała nam się taka wycieczka, więc postanowiliśmy zmienić cel wybierając Magurkę Wilkowicką. Docierając pod Stalownik widzieliśmy już burzowe chmury nad Bielskiem, ale byliśmy tak zdesperowani, że podjęliśmy próbę wejścia. Zawróciliśmy jednak po 20 minutach. Deszcz zaczął padać, a nie chcieliśmy ryzykować przeziębienia Kini, która następnego dnia, po dwumiesięcznej przerwie, w końcu znów miała iść do przedszkola.